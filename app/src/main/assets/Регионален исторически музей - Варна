Обект номер:
9
Област и град:
ВАРНЕНСКА ОБЛАСТ
Варна

Заслугата за създаването на Регионалния исторически музей - Варна през далечната 1887 година принадлежи на неуморните пионери на
българската археология, братята Карел и Херман Шкорпил. След многобройни митарства, едва през

1993 година, той най-сетне заема цялата сграда на някогашната Девическа гимназия и в 32 зали на площ 2000 кв. метра разгръща част
 от богатствата, събирани десетилетия.В неговите фондове се пазят повече от 100,000 предмета, открити във Варна, региона и цяла
 Североизточна България. Не може да се изброи всичко и все пак ето няколко примера: кремъчни сечива, върхове за стрели,
 антропоморфни и зооморфни фигурки, безчислено количество керамични съдове, изумителните находки от Варненския енеолитен некропол,
 където количеството открито злато надвишава по брой и тегло всички праисторически съкровища в света от същата епоха, взети заедно,
 както и намерените скиптри - сигурен белег, че покойниците са били облечени с висша светска или духовна власт. От времето на
 траките - бронзови украси и оръжия от желязо, накити от сребро и злато, керамика. От Одесос през елинистическата епоха - красиви
 златни накити, дървени саркофази, украсени с теракотени фигури, бронзови и стъклени съдове, бронзови, сребърни и златни монети.
 От римския период - изящни съдове от стъкло и керамика, архитектурни украси, бронзови и мраморни статуи. И още -керамика от времето
 на Първото и Второто българско царство, великолепни образци на средновековното златарство и забележителни керамични произведения.

Началото на Военноморския музей, днес един от символите на Варна, е поставено през 1885 година от руски офицери на българска служба.
За да помогне за създаването на Морския музей, както го наричали първоначапно, се включва отново Карел Шкорпил и така била създадена
първата експозиция в две стаи на споменатата вече Девическа гимназия. През 1956 година той е преместен на сегашното си място - в
красивата сграда, построена през 1890 година за резиденция на италианския консул Асарето.


end

Работно време:

Май-октомври:
10.00-17.00 ч.( почивен ден - понеделник)

Ноември-април:
10.00-17.00 ч. (почивни дни: неделя, понеделник.)

end

Входни такси:
 възрастни: 10.00 лв.
деца, ученици, студенти и пенсионери: 2.00 лв.

Беседи: на български, английски, немски, френски и руски език. Цена на беседа – 30 лв.

Отстъпки за групови посещения.

end

Контакти:

Адрес: гр. Варна, бул.”Мария Луиза”41

Телефони:

+359 52 681 011
+359 52 681 030

www.amvarna.com

end

GPS координати:

N 43.206604

E 27.915344

end