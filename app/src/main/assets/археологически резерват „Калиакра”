Обект номер:
24б
Област и град:
ДОБРИЧКА ОБЛАСТ
Нос Калиакра

Във времената, когато боговете живеели заедно с хората, една древногръцка галера се отправила на изключително опасно пътуване. Неин капитан бил 20-годишният Язон. Пелий, отстранил с измама от престола баща му, го изпратил с невъзможната за

изпълнение поръка да се завърне със Златното руно, като тайно се надявал, че младият мъж ще намери в това плаване смъртта си.Â Но Язон, събрал голяма група герои, между които Херкулес и Орфей, след безброй премеждия достигнал Колхида /днешна Грузия/ и с помощта на Медея се сдобил със Златното руно. Останали в историята като "аргонавти", по името на своя кораб.

Дали това е просто легенда или в нея има някакво зрънце истина?

През 1973 година инженер Сергей Куприянов, във водите около нос Калиакра, намери метален слитък във формата на разпъната волска кожа. За учените-археолози той беше само домонетно средство за размяна, за историците - убедително доказателство колко на север по Черноморското крайбрежие, през второто хилядолетие пр. Хр., са достигали егейските мореплаватели. За мечтателите и любителите на приключения това също е свидетелство за легендарното плаване на аргонавтите.

Сигурно сте забелязали, че повечето от легендите са с трагичен сюжет. Романтичният скален нос Калиакра с отвесни брегове не прави изключение. Знайно е, че през първи век от новата ера римляните покоряват земите на траките и дават на Калиакра името Акрос Кастелум. Подстъпите откъм сушата били защитени с три реда крепостни стени. Създавайки своята държава, славяните и прабългарите включили в нея и Калиакра. В края на 14 век, след жестоки битки, крепостта била превзета от турците. Тогава се ражда и легендата за 40-те български девойки, предпочели смъртта пред безчестието и със сплетени коси скочили в бездната.

Нос Калиакра се е врязал цели 2 километра навътре в морето и това е причината за съществуването на още една легенда. Свети Никола -покровителят на моряците и рибарите, бягал от турците. Опитала се и земята под краката му да помогне като се разтягала, но напразно - той бил заловен и убит. Затова сега на самия край на носа има малък параклис, който носи името на светеца... Според друго едно тълкуване на името, то идва от удобния залив и âКалиакра" и означава "хубав и добър бряг", какъвто безспорно е. Затова е бил използван още в античността. А има и предание, че тук някъде е заровено и неоткритото до днес съкровище на Лизимах.

Никой не може да твърди със сигурност колко истина има в една легенда или дали самата тя не е по- вярна от която и да било истина! Съждение на пръв поглед парадокÂ¬сално, но много често единствено вярно. Историята на археологията е пълна с подобни примери. Най- яркият? Ето го: младият Шлиман, повярвал на Омировата âИлиада", откри руините на Троя. Която дотогава беше само легенда...
Но по-важно от всичко това остава природата на северния бряг, чиито настръхнали червеникави скали крият толкова тайни. И които Черно море дълбае от векове, без да успее да заличи следите, останали от нашите древни предшественици.
Това е смисълът и на посещението на Калиакра: да осъзнаем, че истинÂ¬ското съкровище не е Златното руно, а невероятната прелест на този обвеян ог легенди, привидно безплоден и суров бряг, който покорява със своята първична хубост

end

Работно време:

1 април – 31 октомври:
9 ч. – 19 ч. без почивен ден. През останалото време на годината, музеят не работи.

end

Входни такси:

Възрастни – 3 лв.

Деца – 1,50 лв.

Беседи:

Цена -  10 лв.

end

Контакти:

Исторически музей - град Каварна

Тел: +359 570 821 50

end

GPS координати:

N 43.360641

E 28.465405

end