Обект номер:
9
Област и град:
ВАРНЕНСКА ОБЛАСТ
Варна

Историята на музея започва през 1883 г., когато офицери от Дунавската флотилия в Русе започват да събират старини. От създаването му
до 1955 г. се нарича „Mорски музей”, а първата му публична експозиция е открита през 1923 г. В сегашната сграда се помещава от 1955 г.
, когато минава под ведомството на Министерството на отбраната и е наречен Военноморски музей. В експозицията на музея са включени почти 1000 експоната, което е едва един процент от богатството във фондовете му. Тя проследява хронологически корабоплаването по бреговете на нашите земи от дълбока древност. Каменните котви са свидетелства за корабоплаването край западния черноморски бряг от времето на похода на аргонавтите и на троянските войни. Възстановка на товарен отсек на античен кораб, натоварен с амфори, допълва представите ни за далечните времена на гребното корабоплаване. Възстановка на оръдейна палуба на военен ветроход от ХVІІІ век предлага чрез картинни, фото пана и звукови ефекти на морска битка, да се възприеме по-пълно кораба като бойно средство. Но оригиналните предмети са незаменими по въздействие с автентичността си – находки от морското дъно, дула на корабни оръдия, рудан от ветроходен кораб, корабно оборудване, оръжия. В музея можете и да се „гмурнете” под морското равнище чрез възстановката на морско дъно.
Експонати, каквито в друг български музей няма, са носовите фигури. Те олицетворяват достойнството на кораба и носят късмет на
екипажа му. В музея е запазено и част от оборудването на първия кораб, който България купува след Освобождението – яхта „Александър І”.
Чрез моделите на кораби също може да се проследи българската морска и военноморска история. В откритата експозиция на Военноморския
музей могат да се видят колекции от морски мини, котви, корабни и брегови оръдия, два вертолета, яхтата „Кор Кароли” и торпедния
катер 123 К. Най-атрактивният експонат на Военноморския музей е корабът-музей „Дръзки”. Построен в началото на ХХ век, днес той е
единственият в света запазен торпедоносец от този клас.

end

Работно време:

Работно време на експозицията:
от 09.30 до 17.30 часа.
Почивни дни: неделя и понеделник

Работно време на администрацията:
от 08.30 до 17.00 часа.
Почивни дни: събота и неделя

end

Входни такси:

Деца до 7 годишна възраст -безплатно.
За ученици, студенти и пенсионери и хора с увреждания- 2 лв.
За военнослужещи - 4 лв.
За възрастни - 5 лв.
Семеен билет - 10 лв.

Цени на беседите:
Обща на български език- 15 лв.
Обща на чужд език - 25 лв.
Специализирана - 20 лв.

end

Контакти:

Адрес: Варна, бул. Приморски, № 2

е-mail: mus_maritime@abv.bg

Телефон и факс: 052/ 731 523

Директор – д-р Мариана Кръстева

Връзки с обществеността:
Силвия Ламбова - 052/731523
GSM: 0898 99 05 05

www.museummaritime-bg.com

end

GPS координати:

N 43.201958

E 27.920399

end