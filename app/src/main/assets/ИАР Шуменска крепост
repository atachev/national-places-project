Обект номер:
94
Област и град:
ШУМЕНСКА ОБЛАСТ
Шумен

Основаният преди 3 200 години град Шумен наистина е люлка на богата духовна и материална култура. Доказва го историко-археологическият резерват "Шуменска крепост", който се намира в парка "Шуменско плато" на 3 км от центъра на града.

В специална експозиция в музея, разположен в непосредствена близост до крепостта, е представена историята на Шумен. Шуменската крепост е много добре запазена и е най-значимият исторически и археологически обект на града. Според изследователите тя е построена на четири платформи в ранната и късна античност, а по-късно в Средновековието е била разширена. До XV век градът е бил именно тук, но след кръстоносния поход на Владислав Варненчик и Янош Хунияди през 1444 година, крепостта била разрушена и Шумен се установил на сегашното си място.

Първите следи от живот в крепостта датират от XII век пр. Хр. Многобройните археологически паметници свидетелстват, че това място е обитавано от траки, римляни, византийци и, разбира се, българи. През ранното и късно Средновековие тя е не само важна твърдина, но и голям стопански и културен център с развити занаяти и търговия. Това се обуславя от средищното й местоположение между Плиска, Велики Преслав и Мадара. Богатите находки, съхранени в експозицията и живописното й разположение привличат всяка година хиляди посетители.

end

Работно време:

Ноември – март: всеки ден от 9 до 17 ч.
Април – октомври: всеки ден от 9 до 19 ч.

end

Входни такси
за възрастни: 3 лева.
за учащи и хора с увреждания – 1 лв.

Беседи
на български език - 5 лева за група.
на чужд език - 10 лева за група.

end

Контакти:

Телефон: +359 54 800 351

e-mail: museum_shumen@abv.bg

http://museum-shumen.eu/bg/

end

GPS координати:

N 43.262455

E 26.893759

end