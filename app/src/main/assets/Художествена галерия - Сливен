Обект номер:
54
Област и град:
СЛИВЕНСКА ОБЛАСТ
Сливен

Художествена галерия "Димитър Добрович" - Сливен, води началото си от 1905 г. В завещанието си, възрожденският художник Димитър Добрович оставя на родния си град 14 свои творби. С тях младият художник Йордан Кювлиев урежда първата експозиция в библиотеката на читалище "Зора".

По-късно към тези творби се прибавят и завещаните 40 творби от Зоица Кювлиева - майка на трагично загиналия художник Йордан Кювлиев. През 1965 г. ХГ "Димитър Добрович" е обособена като самостоятелен културен институт със своя сграда за експозиция и с официално наименование - художествена галерия "Димитър Добрович".
Днес галерията притежава над 6000 художествени творби - живопис, графика, скулптура, приложно изкуство, икони и църковна утвар.
В сбирката са застъпени творби от XVII век до наши дни.
Две значителни сбирки - "Западноевропейска графика" от XIX-XX век - дарение от проф. Богомил Райнов и "Японски гравюри" от XVIII-XIX век, представят чуждестранния отдел в ХГ "Димитър Добрович" - Сливен. Галерията има разкрити четири постоянни експозиции:

    Съвременно българско изкуство
    Старият Сливен
    Християнско изкуство
    Западноевропейска графика

В зала "Сирак Скитник" са разкрити две постоянни експозиции на Художествена галерия "Димитър Добрович" - "Християнско изкуство" и "Съвременно българско изкуство".
Постоянната експозиция "Християнско изкуство" е разкрита през 2005 г. Тя представя икони, гравюри, църковна утвар, дърворезба и каменна пластика от сливенския регион, датиращи от 17-19 век. В експозицията са включени икони от представители на Тревненската художествена школа: папа Витан, Симеон Цонюв, Йоаникий папа Витанов, Кръстю Захариев, Ангел Цонюв, Йордан Михайлович, Недко Теодорович и други.
Постоянната експозиция "Съвременно Българско изкуство" представя съвременното българско изкуство от 19-ти век до наши дни. Експозицията включва над 100 художествени произведения - живопис, графика и скулптура. В нея централно място заемат творбите на възрожденския художник Димитър Добрович, с които е поставено началото на художествената сбирка в Сливен / 1905 г./.
Експозицията проследява основните етапи от развитието на българското изкуство, от неговото светско начало до наши дни, представено от най-ярките творци: Йордан Кювлиев, Александър Божинов, Никола Михайлов, Елена Карамихайлова, Елисавета Консулова-Вазова, Никола Танев, Сирак Скитник, Иван Милев, Владимир Димитров-Майстора, Николай Райнов, Кирил Петров, Бенчо Обрешков, Стоян Венев, Ненко Балкански, Борис Денев, Златю Бояджиев, Давид Перец, Васил Бараков, Иван Ненов, Дечко Узунов и др.

end

Работно време:

Понеделник - петък:  09:00 - 18:00

Събота, неделя: 10:00 - 17:00

end

end

Контакти:

Адрес: Сливен, 8800, бул. "Цар Освободител" 13

Телефон: - 044/ 622 083; 0892 218 198

e-mail: gallery_sliven@abv.bg

facebook - Художествена галерия Димитър Добрович

http://art-gallery.sliven.net/

end

GPS координати:

N

E

end