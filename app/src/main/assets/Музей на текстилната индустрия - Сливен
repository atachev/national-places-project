Обект номер:
54
Област и град:
СЛИВЕНСКА ОБЛАСТ
Сливен

Сливен отколе се слави като занаятчийски център. Неслучайно на панаир тук идвали търговци чак от Турция, Полша и Унгария. Градът бил важен производител на оръжие, но най-вече на вълнени платове. Точно затова, именно в него е създаден през 1984 година прочутият музей на текстилната индустрия /филиал на Националния политехнически музей/, който се явява първата постоянна научно-техническа експозиция в нашата страна.

Постоянната експозиция е разположена на два етажа, в осем зали, с обща площ от 550 квадратни метра. Най-хубавото е, че посетителите са не само зрители, а могат да се включат и като участници в демонстрациите. В хронологичен ред са показани ръчното, а след него и машинното текстилно производство - от епохата на ранния неолит до 70-те години на 20 век. Особено интересно е ръчното, защото след хурките и вретената могат да се видят първите станове и чекръци, изобретеният от Жозеф Мари Жакард през 1733 година стан с така наречената „летяща совалка", отмотаването на копринената нишка от пашкула на бубите, гайтанджийски чаркове, технологиите „мутафчийство" и „килимарство", като специално място е отделено на родоначалника на българската текстилна индустрия Добри Желязков.

Машинното производство също е представено с любопитни експонати като първите предачни машини, внесени от Германия и Англия. Особено атрактивен е педално задвижваният стан, на който са работили предимно мъже. Показан е и българският принос в текстилната техника: лентова тъкачна машина, произведеният в Габрово стан „Янтра", първата машина за производство на ефектни прежди, патентована в над 20 държави и още много любопитни експонати.

Ако имате път към Сливен, това е едно от местата, които непременно трябва да видите.

end

Работно време:

Понеделник – петък: 8,30 ч. - 16,30 ч.
Събота и неделя:
с предварителна заявка (за групи над 10 души).

end

Входни такси:
Възрастни - 3.00 лв.
Учащи – 1.00 лв.

Беседи:

Цена - 5.00 лв.
Демонстрация – 5.00 лв.

end

Контакти:

Адрес: гр. Сливен, пл. „Стоил войвода” № 3

Тел: +359 44 623749

e-mail: textilemuseum@abv.bg

end

GPS координати:

N 42.681789

E 26.315453

end