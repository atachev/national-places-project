Обект номер:
94а
Област и град:
ШУМЕНСКА ОБЛАСТ
Шумен

Често казват, и то с основание, че именно от този край започва България. Това е и причината над Шумен да бъде изграден забележителният паметник "Създатели на българската държава”, открит на 28.11.1981 година в чест на 1300-годишнината от създаването на нашата Родина. Той е с внушително въздействие. Пресъздава най-важните моменти от историята на Първото българско царство, като представя хановете Аспарух - основателя, Тервел - първия български дипломат, получил титлата „кесар” от византийския император, Крум - законодателя, Омуртаг - строителя, княз Борис - покръстителя, цар Симеон Велики и книжовниците Климент, Наум и Ангеларий. Въздействието от тези забележителни фигури се подсилва от цветните пана на мозайките и фрагментите от надписи, които всеки българин знае, като този, който започва с думите: "Човек и добре да живее, умира и друг се ражда...” А над всичко това, на 50 метра височина, се извисява фигурата на лъва - символ на българската мощ и жизненост. Мястото на този архитектурен комплекс е избрано прецизно в най-високата част на Дунавската равнина - Шуменското плато. А в неговото подножие, само на 15 километра от града и на 2 километра от сегашното село Мадара, в скалите се намира едно от най-загадъчните и сакрални места в България. Това е Националният историко-археологически резерват, в който основен акцент е Мадарският конник, обявен от ЮНЕСКО за културен паметник със световно значение.

end

Работно време:

1 май - 15 октомври
08.00 - 20.00 ч.

6 октомври - 30 април
08.30 - 17.00 ч.

end

Входни такси:

Възрастни - 3 лв.
Деца и учащи - 1 лв.

Беседа
(на български, френски, руски, чешки и английски) - 5 лв.

end

Контакти:

Телефони за контакт:
+359 54 87 21 07
+359 54 87 25 98

http://www.ab-bg.com/bg1300/

end

GPS координати:

N 43.262192

E 26.921890

end