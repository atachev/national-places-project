Обект номер:
23
Област и град:
ДОБРИЧКА ОБЛАСТ
Добрич

Художествена галерия град Добрич е един от най-големите музеи за изобразително изкуство, който предлага на ценители и посетители богата постоянна експозиция и наситен изложбен календар. Сградата е построена в духа на

неокласицизма през 30-те години на 20 век и е обявена за паметник на културата. Извисява се в сърцето на областния град и е акцент в архитектурната и културна памет на Добрич. На два етажа, в 9 зали е постоянната експозиция на галерията, в която са изложени безценни шедьоври на живописта, скулптурата и графиката от началото на 20 век до 90-те години.

Интерес представляват постоянните тематични колекции:

„Златото на Добруджа” - вдъхновена от българските традиции и фолклор; творби на най-известните български художници от 20 век – Иван Мърквичка, Владимир Димитров - Майстора, Найден Петков, Светлин Русев и др. В картини и пластики е пресъздаден трудът на добруджанеца, сезоните на полето, плодовете на земята, ритуали и празници.Живопис от стилово многообразие – Димитър Арнаудов, Андрей Даниел, Димитър Киров,
Портрет на Жан Луи дьо Грено платно от 17 век, красяло интериора в дома на наследниците на придворната дама на Фердинанд – графиня Ан дьо Грено - Станчов.

„Скулптура” – в бронз, дърво и камък в залата са подредени творби на едни от най-емблематичните скулптори за 80-те и 90-те години на 20 век - Альоша Кафеджийски, Ангел Станев, Иван Русев, Емил Попов, Михаил Шапкарев и др.

„Хартията” - Eдинствената в страната колекция творби от хартия e селектиранa в продължение на 10 години/1995 – 2005/, през които галерията е организатор на международни изложби и представя творческите търсения на автори от България, Гърция, Корея, Хърватия, Словения, Франция, Испания, Македония, Босна и Херцеговина, Молдова, Беларус, Румъния, Швейцария, Финландия, Унгария, Турция и др. Артистичност, въображение, експеримент характеризират творбите в постоянната експозиция, показващи превъплъщенията на хартията в пластики, инсталации, колажи и ръчна хартия. Представени са български и чужди автори, участвали в международните изложби, организирани от галерията. http://www.art-paper.org

Графика
Постоянната експозиция “Графика” проследява развитието на българското графично изкуство от края на ХIХ век до наши дни. Включени са възрожденски щампи от фамилиите Карастоянови и Клинкови - основатели на Самоковската гравьорска школа, творби на Васил Захариев, Николай Райнов, Веселин Стайков, Илия Бешков, Златка Дъбова, Любен Диманов, Стоян Цанев, Стоимен Стоилов, Румен Скорчев, Борислав Стоев, Мария Духтева и други съвременни автори. Чрез разнообразието на стилове и графични техники, експозицията илюстрира тенденциите на развитие на съвременната българска графика.
„Килиите” – автентичните арестантски килии в сутерена на сградата, запазени от времето на функционирането й като съдебна палата и полицейско управление.
В три зали се организират временни изложби от фонда на галерията, гостуващи експозиции от галерии, творчески групи, културни центрове и др.

Образователните програми са важна част от дейността на галерията. Обособено е пространство за работа с деца и ученици, наречено Работилница за въображение, в което те рисуват, колажират, играят и научават.

end

Работно време:

9.00-12.30 и 13.30-18.00 ч.

почивни дни събота и неделя

end

end

Контакти:

Адрес: ул. “България” № 14
9300 Добрич

тел./факс: 058 602 215; 058 602 091

e-mail: gallerydobrich@hotmail.com

www.dobrichgallery.org

end

GPS координати:

N 43.568142

E 27.828026

end